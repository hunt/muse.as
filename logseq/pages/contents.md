- ### พวกเรา
	- 25ปีในอุตสหกรรม Technology และ Software จากการทำงานกลางเมืองหลวงสู่ชนบทในหุบเขา จากมุ่งหวังผลกำไรในภาพไกล กลับสู่ลมหายใจปัจจุบัน และการพึ่งพาตัวเองเป็นที่ตั้ง พวกเราสะท้อนความคิด ตกผลึก และร่วมกันค้นหานิยามความหมายของคำว่า "ชีวิต" โดยทดลอง และ ค้นหาโอกาสใหม่ๆ ของมนุษย์ในการใช้ชีวิตอย่างยั่งยืน พวกเรายังไม่รู้เช่นกันว่าจะออกมาเป็นอย่างไร หวังว่าพวกเราจะทำมันจนสำเร็จ และ จะได้อัพเดทกับทุกคน
- ### แรงบันดาลใจ
	- จากปัญหา Covid-19 เริ่มต้นในปี 2020 สังคมมีความพยายามจะใช้ technology ในการช่วยลดการแพร่กระจายของเชื้อหลากหลายวิธี มีการเก็บข้อมูลส่วนส่วนบุคคลที่กว้างในระดับหลายสิบล้านคน กระทบประชาชนส่วนมาก และนักท่องเที่ยว ความโปร่งใสของหน่วยงานรัฐ และเอกชนผู้ที่จะอาสาทำหน้าที่นี้ล้วนแต่ไม่ง่ายเลย เรามีโอกาสได้ผลักดันรูปแบบการทำงานแบบ opensource ให้เป็น solution สำหรับการพัฒนา application ระดับประเทศนี้ "[[หมอชนะ]]" ทำให้เราเห็นว่าวิถีของ opensource นั้นช่วยสร้างความโปร่งใส และเกิดการร่วมมือที่เปิดกว้างได้ เราได้เห็น expertise และผู้สนับสนุนมากมายมาเข้าร่วมกันสร้าง
- ### Layer 1
	- โครงสร้างพื้นฐานที่เรามองว่าคือชั้นตั้งต้นที่เราสนใจตอนนี้คือ [[ที่อยู่อาศัย]] การเข้าถึงที่อยู่อาศัยในคุณภาพที่ดี ทำเลที่สะดวก ราคาไม่สูงนั้นเป็นไปได้ยากมากขึ้นเรื่อยๆ ที่ดินนอกเมือง ต่างจังหวัด ถนนและ internet เข้าถึงราคาไม่แพงยังพอหาครอบครองได้ในราคาหลักแสน แต่การก่อสร้างให้เป็นบ้านที่อยู่อาศัยอย่างปลอดภัย มักใช้เวลาและเงินเริ่มต้นค่อนข้างสูง ทำให้เป็นอุปสรรค์ตรงนี้อีก เราจึงตั้งคำถามว่า จะเป็นไปได้มั้ยที่เราจะสร้างบ้านที่พึ่งพาตัวเองได้มากที่สุด ใช้ทรัพยากรทั้งการก่อสร้างและเวลาให้น้อยที่สุด โดยที่ไม่จำเป็นต้องเป็นช่างมืออาชีพเท่านั้นถึงจะสร้างบ้านได้ ด้วยไม่ได้ปฏิเสธบริบท และเทคโนโลยีปัจจุบัน
	- สำหรับ Layer ถัดไปที่เรามองคือ [[อาหาร]]
- ### โครงการ
	- โครงการ opensource ที่เราสนใจอยากทำจะใช้รหัสตัวเลข 3หลัก เรียงตามลำดับการลงมือเริ่มทำ รันไปตั้งแต่โครงการแรก เมื่อจะครบ 1000 โครงการในอนาคตเราค่อยคิดกันใหม่ว่าจะตั้งยังไงดี :)) โครงการที่เรียบเรียงเนื้อหาแล้วบางส่วน
	- [[000: Wikihouse]]
	- [[001: M House]]
	- [[007: Web Platform]]
- ### วิธีสร้างผลงาน
	- เราคือกลุ่มคนที่เชื่อว่า เราสามารถผลักดันนวัตกรรมต่างๆ ผ่านความมุ่งมั่น ความทุ่มเท เปิดกว้างทางโอกาส  และมองปัญหาของสังคมเป็นที่ตั้ง เราจะสร้างผลกระทบที่ดีกับสังคม ได้มากกว่าผลประโยชน์ทางการเงินตามกรอบทุนนิยม ด้วยรูปแบบการสร้างองค์กรในลักษณะ community ใช้วิธีการทำงาน และความลื่นไหล คล่องตัวเหมือน Start-up แต่ไม่ได้มีเป้าหมายทางผลกำไรเป็นสำคัญ นอกจากหวังว่าในแต่ละวันที่ผ่านไปจะสร้างประโยชน์ให้กับสังคมได้มากขึ้น
- ### สถานที่
	- [[ปาย, แม่ฮ่องสอน]]
	- กรุงเทพ และขอนแก่น *เร็วๆนี้*